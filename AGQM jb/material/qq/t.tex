Bezu teoreması hám onıń qollanılıwı.
Simmetriyalıq kóp aǵzalılar.
Matematikalıq induksiya metodı hám onıń qollanılıwına mısallar.
Kombinatorika elementleri hám Nyuton binomı.
Pifagor teoreması hám onıń dálilleniwleri.
Fales teoreması hám onıń qollanılıwı.
\(2^{81} + 1\) sanı 9 sanına qaldıqsız bóliniwin dálilleń.
\(a\) parametriniń qanday mánisinde \(P(x) = x^{2017} + ax - 5\) kóp aǵzalısı \((x + 1)\) kóp aǵzalısına qaldıqsız bólinedi?
\(b\) parametriniń qanday mánisinde \(x^{3} + 17x^{2} + bx - 17 = 0\) teńlemesiniń korenleri pútin sanlardan turadı?
\(n\) dárejeniń qanday mánislerinde \((x + 1)^{n} + (x - 1)^{n}\) ańlatpası \(x\) ańlatpaǵa qaldıqsız bólinedi?
Mına \(P(x) = x^{5} + 11x^{4} + 37x^{3} + 35x^{2} - 44x - 40\) kóp aǵzalısı \(Q(x) = x^{2} + 3x + 2\) kóp aǵzalısına qaldıqsız bólinedime?
Mına \(P(0) = 20\) hám \(P(1) = 100\) shártlerin qanaǵatlandıratuǵın \(P(x)\) kóp aǵzalısı bar bolama?
\(P(x) = x^{6} - 3x^{5} + x^{4} - 6x^{2} + 2x - 6\) kóp aǵzalısınıń pútin korenlerin tabıń.
\(P(x) = (x - 1)^{20}\left( x^{2} + 25 \right)\) kóp aǵzalisınıń koefficentleri qosındısın tabıń.
Qálegen \(a\) parametri hám \(x\) ushın \(x(a - x) \leq a^{2}/4\) teńsizligi orınlı bolıwın dálilleń.
Qálegen \(a,b,c \in (0;1)\) sanları ushın \(a(1 - b) > 1/4,\ b(1 - c) > 1/4,\ c(1 - a) > 1/4\) teńsizlikleri bir waqıtta orınlı bola almaytuǵınlıǵin dálilleń.
Qosındısı berge teń bolǵan \(x,y,z\) oń sanları ushın \(\frac{1}{x} + \frac{1}{y} + \frac{1}{z} \geq 9\) teńsizligi orınlı bolıwın dálilleń.
Haqıyqıy \(a_{1},\ a_{2},\ .\ .\ .\ ,\ a_{n},\ b_{1},\ b_{2},\ .\ .\ .\ ,\ b_{n}\) sanları ushın \(\left( a_{1}b_{1} + a_{2}b_{2} + \ .\ .\ .\  + a_{n}b_{n} \right)^{2} \leq \left( a_{1}^{2} + a_{2}^{2} + \ .\ .\ .\  + a_{n}^{2} \right)\left( b_{1}^{2} + b_{2}^{2} + \ .\ .\ .\  + b_{n}^{2} \right)\) Koshi teńsizligin dálilleń.
\(x\) ózgeriwshiniń qálegen pútin mánisinde \(ax^{2} + bx + c\) ush aǵzalısınıń mánisi pútin bolıwı ushın \(2a,\ a + b\) hám \(c\) sanlarınıń pútin bolıwı zárurli hám jetkilikli ekenligin dálilleń.